Część oddziałów Polskiej Organizacji
Wojskowej Górnego Śląska, pod
dowództwem Alfonsa Zgrzebnioka, w nocy z
16 na 17 sierpnia 1919 r. przystąpiła do
działań zbrojnych. W pierwszym dniu
powstania walki skoncentrowały się we
wschodniej części powiatu pszczyńskiego,
wzdłuż granicy z Polską. Niepowodzeniem
zakończyła się próba przejęcia przez
powstańców samej Pszczyny. Niemcy byli
dobrze przygotowani, policja już wcześniej
znała plany polskie, a patrole niemieckie
uniemożliwiły koncentrację peowiaków.
Niepowodzeniem zakończyła się także akcja
POW G. Śl. w Mikołowie, chociaż tutaj
podczas walk Niemcy ponieśli straty w
ludziach.